section#effect-of-thought-on-health-and-the-body
	h2
		| વિચારનો શરીર અને આરોગ્ય પર પ્રભાવ
	p
		| શરીર મનનો સેવક છે. તે મનની આજ્ઞા અનુસરે છે — ચાહે તે વિચારપૂર્વક હોય
		| કે આપોઆપ વ્યક્ત થતા હોય. અશુદ્ધ, દુષિત વિચારોના પ્રભાવ હેઠળ શરીર ઝડપથી
		| રોગ અને ક્ષયમાં ગરકાવ થાય છે; જ્યારે આનંદી અને સુંદર વિચારોના પ્રભાવ હેઠળ તે યુવાની અને
		| સૌંદર્યથી ઝગમગે છે.
	p
		| રોગ અને આરોગ્ય પણ પરિસ્થિતિની જેમ વિચારોમાં જ મૂળ ધરાવે છે.
		| બીમાર વિચારો બીમાર શરીર દ્વારા પોતાને દર્શાવે છે.
		| ડરવાના વિચારો માણસને એટલી જ ઝડપથી મારી શકે છે જેટલી ઝડપથી ગોળી મારી શકે —
		| અને એ જ વિચારો ધીમા ગતિએ પણ હજારો લોકોને મારી રહ્યા છે.
		| જે લોકો હંમેશા રોગના ડરામાં જીવે છે, એજ લોકો રોગ પકડે છે.
		| ચિંતા આખા શરીરને નબળું કરી નાખે છે અને રોગ માટે ખૂલ્લું આમંત્રણ આપે છે;
		| અશુદ્ધ વિચારો, ભલે શારીરિક રૂપે ન પણ વ્યક્ત થાય, તે પણ ટૂંક સમયમાં નર્વસ સિસ્ટમને હલાવી નાખે છે.
	p
		| શક્તિશાળી, શુદ્ધ અને આનંદી વિચારો શરીરને તાકાત અને સૌંદર્યમાં બનાવે છે.
		| શરીર એક સંવેદનશીલ અને ઢાળપાત્ર સાધન છે,
		| જે તેના ઉપર છાપતા વિચારોને તરત જ પ્રતિસાદ આપે છે.
		| વિચારવાની આદતો પોતાનાં પરિણામો — સારા કે ખરાબ — શરીર પર છોડી જ જાય છે.
	p
		| જ્યાં સુધી માણસ અશુદ્ધ વિચારોને પોષે છે, ત્યાં સુધી તેનો લોહી અશુદ્ધ અને ઝેરી રહેશે.
		| શુદ્ધ હૃદયમાંથી શુદ્ધ જીવન અને શુદ્ધ શરીર ઉત્પન્ન થાય છે.
		| અશુદ્ધ મનમાંથી અશુદ્ધ જીવન અને બગડેલું શરીર ઉત્પન્ન થાય છે.
		| વિચાર ક્રિયા, જીવન અને પ્રગટાવાનો(manifestation) સ્ત્રોત છે; જો સ્ત્રોત શુદ્ધ રાખશો તો બધું શુદ્ધ બની જશે.
	p
		| ફક્ત ખોરાક બદલવાથી કોઈ ફાયદો નહીં થાય જો માણસ પોતાના વિચારો નહીં બદલે.
		| જ્યારે માણસ પોતાના વિચારોને શુદ્ધ બનાવે છે, ત્યારે તેને અશુદ્ધ ખોરાકની ઇચ્છા રહેતી નથી.
	p
		| શુદ્ધ વિચારો શુદ્ધ આદતો બનાવે છે. જે લોકો પોતાનું શરીર ધોતા નથી અને પોતાને સંત કહે છે,
		| તે સંત નથી. જેણે પોતાના વિચારોને મજબૂત અને શુદ્ધ કર્યા છે, તેને દુર્ભાવવાળા સૂક્ષ્મજીવનો
		| ચિંતા કરવાની જરૂર નથી.
	p
		| જો શરીરનું રક્ષણ કરવું હોય તો મનનું રક્ષણ કરો. જો શરીરને પુનર્જીવિત કરવું હોય તો મનને સુંદર બનાવો.
		| દ્વેષ, ઈર્ષા, નિરાશા, હતાશાના વિચારો શરીરના આરોગ્ય અને સૌંદર્યને છીનવી લે છે. ખીજેલો ચહેરો
		| ક્યારેક અકસ્માતે નથી બનતો — તે ખીજેલા વિચારોનું પરિણામ છે. ચહેરાની ઝુર્રીઓ 
		| મૂર્ખામી, વાસના અને અહંકારથી ઉભી થાય છે.
	p
		| મેં 96 વર્ષની એક સ્ત્રી જોઈ છે જેનો ચહેરો યુવતી જેવો તેજસ્વી અને નિર્દોષ લાગે છે.
		| અને એક એવો પુરુષ પણ, જે મધ્યવયે પહોંચ્યો નથી, પરંતુ જેના ચહેરો બેઢંગો
		| અને અપ્રિય લાગે છે. પહેલું મીઠા અને ખુશખુશાલ સ્વભાવનું પરિણામ છે; બીજું વાસના
		| અને અસંતુષ્ટતાનું પરિણામ છે..
	p
		| જેમ હવા અને સૂર્યપ્રકાશ વિના તમારું નિવાસ સુગંધિત અને સ્વસ્થ બની શકતું નથી, તેમ
		| મનમાં આનંદ, સદ્દભાવના અને શાંતિના વિચારોને મુક્ત પ્રવેશ આપ્યા વિના મજબૂત શરીર અને
		| પ્રસન્ન, આનંદી અથવા શાંત મુખમુદ્રા ઉપસી શકતી નથી.
	p
		| વડીલોના ચહેરા પર કેટલીક ઝુર્રીઓ સહાનુભૂતિથી ઘડાય છે, કેટલીક પ્રબળ અને શુદ્ધ વિચારોથી,
		| અને કેટલીક વાસનાથી ઊકરાયેલી હોય છે — આ ઓળખવું મુશ્કેલ નથી. જેમણે ધાર્મિક/ધર્મપૂર્વક જીવન જીવ્યું છે, તેમના માટે
		| વૃદ્ધાવસ્થા શાંત, સુમેળભરી અને મધુર હોય છે — ડૂબતા સૂર્ય જેવી. મેં તાજેતરમાં
		| એક તત્ત્વચિંતકને અંતિમ શય્યાએ જોયો. તે વર્ષોથી વૃદ્ધ હતો, પરંતુ મનથી નહીં. તેની જિંદગી જેમ મીઠી અને શાંત હતી એમ જ મીઠાશ અને
		| શાંતિપૂર્ણ રીતે મૃત્યુ પામ્યો.
	p
		| આનંદી વિચાર જેટલી રોગહર્તા કોઈ દવા નથી; દુઃખ અને શોકના અંધકાર દૂર કરવા માટે શુભેચ્છા જેવો સાંત્વનકારક બીજું નથી.
		| સતત દુશ્મનાવટ, નિંદા, શંકા અને ઈર્ષામાં જીવવું એ પોતે બનાવેલા કેદખાનામાં રહેવા જેવું છે.
		| પરંતુ બધાં વિષે સારું વિચારવું, બધાં સાથે આનંદથી રહેવું, અને બધાંમાં સારા ગુણ શોધતા શીખવું — આવા નિઃસ્વાર્થી વિચાર
		| જ સ્વર્ગના દ્વાર છે. અને રોજદરોજ દરેક જીવ પ્રત્યે શાંતિના વિચારોમાં જીવવું એ પોતાના જીવનમાં અવિરત શાંતિ લાવે છે.
